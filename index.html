<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Sync text with audio</title>
    <style>
      .stwa_text .stwa_text_item span.active{
        color: red;
      }
    </style>
  </head>
  <body>
    <div class="stwa_wrap" data-total-characters="">
      <div class="stwa_text">
          <p class="stwa_text_item">Big FM par aap sunn rahe hain Doctors Without Borders with Richa Aniruddha</p>
          <p class="stwa_text_item">Doctors Without Borders… ek international, independent, medical humanitarian organization hai, jo ki peechle 50 saalon se health care ki pahunch se door, armed conflict, epidemics, pandemics, and natural disasters se affected logon ko emergency ilaaj deti hai. Doctors Without Borders mein aaj ki kahani hai - Ummeed Ki Roshni!</p>
          <p class="stwa_text_item">Charon taraf ghabraahat! Hataasha!! Naummeedi!!! April 2021 me jab COVID ki dusri leher-numa andhera pure India me chha raha tha, us andhere me sabse zada Mumbai ke log aaye… Mahanagri mein covid-19 se peedit logon ki sankhaya lagaataar badh rahi thi… hospitals mein jagah nahi bachi thi… door door tak kisi ummeed ki roshni nazar nahi aa rahi thi… lagaataar beemaar hote logon ko dekhte hue… sarakaar ne ek temporary COVID-19 hospital banaya… aur dekhte hi dekhte, wahan bhi rozana 250 se 300 Covid-19 ke mareej aane lage… 28 wards wale us temporary hospital mein lagbhag 1000 bed the, lekin ek bhi khaali nahi… Par ye daur jitna mareezon ke liye mushkil tha, usse se kai zada mushkil hospitals ke andar doctors aur nurses ke liye tha…. Mumbai ke umas bhare vatavaran mein ghanton PPE kit pahan kar… mareejon ki dekhbhaal karte hue, Doctors aur nurses ka dam bhi ghutne lagta… zaroorat ke mutaabik doctors aur nurses bhi uplabdh nahin the…. COVID ward me kaam karke bitaya har ek ghanta, un aam dino se kai zada mushkil aur andar se tod dene wala tha,.. Is kabhi na khatm hone zarurat ko pura karne ke liye, kuchh fresh graduate nurses ko appoint kiya gaya…</p>
          <p class="stwa_text_item">Mumbai ke us temporary hospital mein, nurses aa to gayin… lekin samasya ye thi ki unke paas anhubhav ki kami thi… kisi ko kuchh samajh nahi aa raha tha ki kya karein… us critical situation ko sambhala doctors without borders ki team ne… jise head kar rahe the Dr. Gautam Harigovind. Doctors without borders ki nurses ne un fresh graduate nurses ko training di… unko sikhaya ki time-management kaise kiya jaata hai… aur jab koi emergency aa jaaye, to kis tarah se handle kiya jaata hai… is tarah se unke liye kaam sambhalna aasaan ho gaya…Udhar, Doctors bhi apni taraf se kaafi koshish kar rahe the… lekin ek samay ke baad unki himmat bhi javaab dene lagi… ek taraf saikdon mareej… doosri taraf, unka apna pariwaar… Kabhi kabhi to samajh hi nahi aata… ki kaun kise samjhaaye… COVID ne Dr Gautam jaise kai doctors aur nurses ko andar se kuch badal sa dia tha… Dr Gautam ab patients se rishta banana se darne lage they.. aisa hota ki aaj kisi mareej se baat karke wo ghar jaate, aur agle hi din us mareez ka bed khaali milta. Maut jaise niyati ban gai thi. Lekin farz to farz hota hai… har situation mein unko apna sabr banaaye rakhna tha…</p>
          <p class="stwa_text_item">Kabhi kabhi sochti hoon, ki agar doctors apna sabr kho dete to kya hoga? Lekin kahte hain na… paristhiti chaahe jitni kharaab ho.. hamein ummeed nahi chhodni chaahiye… kyunki raat jitni kaali ho… subah utna hi roshni se bhari hui hoti hai… </p>
          <p class="stwa_text_item">Mumbai ke us hospital mein bhi haalaat badalne lage… Doctors without borders ke Dr. Gautam Harigovind, unki team aur unke saath kaam karne waale dusre doctors aur nurses ne milkar situation ko sambhaal liya… Dr. Gautam ne baaqi doctors aur nurses ko ye ek salah di thi… ki jitna mumkin ho sake… wo mareejon se baatcheet karein. Unhein Covid ke baare mein bataayein… Is se physiologically bahut faayda mila. Mareejon ko ye pata hota tha, ki unke saath kya ho sakta hai… paristhitiyan kitni kharaab ya achchhi ho sakti hain… Dheere-dheere mahaul bhi theek hone laga… Mareejon ki sankhya bhi kam hone lagi… aur theek ho kar wapas jaane wale mareejon ki sankhya badh rahi thi… aur iska shrey jaata hai… Doctors without Borders ki team ko, jo Covid-19 ki is mahamari ke dauran zaruratmand logon ki medical aur psychological help kar rahe hain. </p>
          <p class="stwa_text_item">Agar aap bhi ‘Doctors Without Borders organization se judna chaahte hain, logon ki madad karna chaahte hain, to msfindia.in zaroor visit kijiyega. Ham phir haazir honge ek nayi kahani ke sath…</p>
          <p class="stwa_text_item">Aap sun rahe hain Doctors Without Border with Richa Aniruddha! Aapki ek chhoti si madad, kisi zarooratmand ki zindagi bacha sakti hai. 
          <p class="stwa_text_item">Donate karne ke liye visit karein- www.msfindia.in</p>        
      </div>
      <div class="stwa_audio">
        <audio controls>
          <source
            src="STORY-01-MSF-INDIA-UMMEED-KI-ROSHNI-08-SEPT-2021.mp3"
            type="audio/mpeg"
          />
        </audio>
        <button class="play_audio">play</button>
        <button class="pause_audio">pause</button>
      </div>
    </div>

    <div class="stwa_wrap" data-total-characters="">
      <div class="stwa_text">
        <p class="stwa_text_item">Big FM par aap sunn rahe hain Doctors Without Borders with Richa Aniruddha</p>
        <p class="stwa_text_item">Doctors Without Borders… ek international, independent, medical humanitarian organization hai, jo ki peechle 50 saalon se health care ki pahunch se door, armed conflict, epidemics, pandemics, and natural disasters se affected logon ko emergency ilaaj deti hai. Doctors Without Borders mein aaj ki kahani hai- Aazaad Savera!</p>
        <p class="stwa_text_item">“Arey Sapna, tere ghar mein ye bachchi kaun aayi hai? pichhle 3-4 din se dekh rahi hoon”</p>
        <p class="stwa_text_item">Apne ghar ke saamne jhadu marte hue Chhaya ne apni padosan Sapna se poochha. Sapna ne bataya ki “ meri bahan ki beti hai, 6 saal ki. Gaanv se laayi hoon. Socha yahan dilli aa jayegi, jahangirpuri mein hamare saath rahegi to thoda shahri taur-tareeke seekh jaayegi, kuchh ghar ka kaam bhi seekh jaayegi. Iska bhi bhala ho jaayega aur hamara bhi.</p>
        <p class="stwa_text_item">Chhaya waise hi aangan mein jhaadu maarti rahi, bina kisi reaction ke. Tabhi Sapna ne phir se kaha “ tujhe bhi apne ghar ka kuchh kaam wagairah karwana ho, jhadu-pochha ya bartan, to kahna. Kar degi. 4-500 rupaye kuchh de dena mujhe. Waise bhi hamare ghar ka kaam karne ke baad bekar baithi hi rahti hai”</p>
        <p class="stwa_text_item">Dilli ki Jahangirpuri mein apni mausi ke saath gaav se aayi 6 saal ki Kamla yeh sab baatein chupchaap sunn rahi thi. Uski mausi to use shahri taur tareeke sikhane aur shahar ghumane laayi thi, par yahan wo naukraani bann kar rah gayee thi. Saara din ghar ka jhadu pocnhha, bartan aur- ab to padosiyon ke ghar ka bhi kaam karna padta. Aur iske badle kya milta? 3 waqt sirf 1 roti. Agal-bagal ke ghar se kaam ka jo paisa milta wo bhi mausi rakh leti. Kabhi-kabhi mausi bathroom aur toilet bhi saaf karne ko bol deti thi, 6 saal ki Kamla ko bahut ghin aati thi. Wo wapas apne gaanv jana chahti thi, par… kaise?</p>
        <p class="stwa_text_item">6 saal ki kamla aise hi 1 roti khaa kar ghar ke kaam karte hue apni mausi ke ghar mein badi hone lagi. Aur jab wo 13 saal ki hui uski mausi ne uski shadi kara di, usse umra mein bohot bade ek ladke se. kamla ko tab shaadi ka matlab bhi nahin pata tha. Par usne socha tha ki mausi ke ghar se to azaadi mili. Jab wo apne pati ke ghar pahunchi to pahli hi raat… wo hua jiske baare mein use kuchh bhi pata nahin tha, par uska pati… uske saath zabardasti karta raha. Agle kai din tak wo dard se tadapti rahi. Uska chalna-phirna, bathroom jana tak mushkil ho gaya tha. Apne pati ke ghar usse apni mausi ke ghar se bhi zyada kaam karna padta. Uska pati roz sharab pee kar ghar aata aur uske sharer ke saath jo marzi hoti wo karta. Kamla mana karne ki koshish bhi karti to uska pati use maarta. iss nark jaisi zindagi ko hi Kamla ne apni niyati maan li thi. Isi dauraan usne3 bachchon ko janm bhi dia tha. Sharer par lage baahari aur andarooni choton ke saath wo logon ke ghar kaam karne bhi jaati, magar usne kisi ko bhi kabhi apne saath hone wale is atyachar ke baare mein nahin bataya. Usse lagta tha ki ye uske ghar ka andaruni mamla hai, saath hi use bohot sharm bhi aati. Ek baar to uske pati ne uske saath itne ghinone kaam kiye ki usne apni jaan lene ki koshish bhi ki, par wo usmein bhi nakaam rahi, aur uske pati ne uske baad usse bahut peeta. Kuchh dinon tak jab wo kaam karne nahin gayee, wo jahan kaam karti thi, wahan se uski madam usse milne aayi. Aur Kamla ki haalat dekh kar hi wo saari baat samajh gayee. Wo madam Doctors without border sanstha ki ek psychologist ko jaanti thi. Doctors without border sanstha gharelu hinsa ke maamlon mein medical aur psychological madad deti hai. Us psychologist dr se madam ne kamla ko milaya.</p>
        <p class="stwa_text_item">Doctors without Border ke sexual and gender-based violence project – Umeed ki Kiran Clinic mein Kamla ki pahle to physical jaanch ki gayee, uska ilaaj kiya gaya aur usse baat karne ki koshish ki gayee. Kamla pahle to unke saath bhi nahin khuli. Par dheere-dheere Psychologist ke saath kuchh session hone par Kamla ne apni saari kahani khul kar bataayi aur ek din aisa hua ki usne nark jaise iss rishte ko chhod dene ka mann banay. Wo apne 3 bachchon ke saath apne pati se alag ho gayee. Doctors without Borders ki team ne Kamla ki madad medically aur psychologically bhi ki aur use uske bachchon ke saath ek shelter home mein rahne ka intezaam bhi karaya.</p>
        <p class="stwa_text_item">Kamla ab shelter home mein rahti hai, ek factory mein kaam karti hai aur izzat bhari zindagi jeeti hai. uska kehna hai ki apne bachchon ko wo ek acha insaan banayegi. Ye to sirf ek Kamla ki kahani hai. Aisi kitni hi ladkiyan aur auratein hain jo sexual abuse, gender discrimination aur domestic violence ki shikaar hain aur Doctors without border unki har tarah se madad karne ki koshish kar raha hai. </p>
        <p class="stwa_text_item">Aap sun rahe hain Doctors Without Border with Richa Aniruddha! Aapki ek chhoti si madad, kisi zarooratmand ki zindagi bacha sakti hai. 
        <p class="stwa_text_item">Donate karne ke liye visit karein- www.msfindia.in</p> 
      </div>
      <div class="stwa_audio">
        <audio controls>
          <source
            src="STORY-02-MSF-INDIA-AAZAAD-SAVERA-09-SEPT-2021.mp3"
            type="audio/mpeg"
          />
        </audio>
        <button class="play_audio">play</button>
        <button class="pause_audio">pause</button>
      </div>
    </div>

    <script
      src="https://cdnjs.cloudflare.com/ajax/libs/jquery/3.6.0/jquery.min.js"
      integrity="sha512-894YE6QWD5I59HgZOGReFYm4dnWc1Qt5NtvYSaNcOP+u1T9qYdvdihz0PPSiiqn/+/3e7Jo4EaG7TubfWGUrMQ=="
      crossorigin="anonymous"
      referrerpolicy="no-referrer"
    ></script>

    <script src="main.js"></script>
  </body>
</html>
